# 📝 Zadanie rekrutacyjne Solvro

## Witamy w zadaniu do sekcji #Promotion! 🍹

Działanie w promocji to codzienność pełna niezwykłych wyzwań i zadań, które wymagają kreatywności oraz nieszablonowego myślenia. Dlatego nasze zadanie rekrutacyjne również jest nietypowe i pozwala Ci pokazać, jak radzisz sobie z niekonwencjonalnymi pomysłami.

Nie oczekujemy od Ciebie, że będziesz mistrzem prowadzenia wielkich kampanii marketingowych czy zarządzania zespołem kilkunastu osób – tego nauczysz się w Solvro! Chcemy natomiast zobaczyć Twoją kreatywność, otwartość i odwagę w dzieleniu się swoimi pomysłami. Wybierz dwa z poniższych pytań i odpowiedz na nie w dowolnej formie artystycznej – od krótkiego tekstu, przez esej, po freestyle na wideo. **Przynajmniej jedno z wybranych pytań musi dotyczyć koktajli**. Im bardziej szalona odpowiedź, tym lepiej! 🌟

### Jak wziąć udział?
1. Wybierz **dwa** z poniższych pytań, z czego **jedno o tematyce koktajli oraz jedno z sekcji "Pozostałe pytania"**.
2. Stwórz odpowiedź w dowolnym formacie: tekst pisany, wideo, ilustracja – ogranicza Cię tylko wyobraźnia!
3. Prześlij swoją pracę za pomocą formularza: [https://forms.gle/b8EekiFMyUxMR7Lk8](https://forms.gle/b8EekiFMyUxMR7Lk8).

### Pytania 🤔

**Koktajle:**

1️⃣ Tworzysz zupełnie nowy koktajl, który stanie się hitem sezonu! Jak się nazywa? Jakie ma składniki? Jak smakuje i dla kogo jest przeznaczony?

2️⃣ Jesteś barmanem w ekskluzywnym barze, do którego przychodzą postacie z popkultury. Jaki koktajl podałbyś Batmanowi? A może Voldemortowi? Wymyśl trzy unikalne drinki inspirowane znanymi postaciami.

3️⃣ Zadanie dla smakosza: musisz stworzyć koktajl, który najlepiej oddaje twoją osobowość. Jakie składniki byś wybrał(a) i dlaczego? Jak nazwałbyś(-abyś) swój drink?

4️⃣ Świat stoi u progu apokalipsy, a ty masz ostatnią noc w ulubionym barze. Jaki koktajl zamawiasz i dlaczego właśnie ten? Czy to drink pełen nostalgii, czy może coś ekstrawaganckiego na wielki finał?

5️⃣ Jesteś twórcą nowej linii koktajli zero-waste, które powstają wyłącznie z resztek owoców i warzyw. Jakie ciekawe połączenia smakowe byś wymyślił(a)? Jakie składniki z kuchennych odpadków mogą zamienić się w wyjątkowy drink?

**Pozostałe pytania:**

1️⃣  Zatrudniono cię przy produkcji nowego serialu (tematyka pozostaje do wyboru: fantasy, superhero, obyczajowy itd.) – twoje zadanie jest proste, ale i bardzo ważne – musisz wymyślić głównego super-złoczyńcę serii! Jak by wyglądał? Zachowywał się? Jakie miałby motywacje? Słabości? Moce?

2️⃣ Duża firma informatyczna postanowiła skorzystać z twoich usług consultingowych. Chcieliby nauczyć się tworzyć idealne zespoły w pracy. Ile taki zespół powinien zawierać osób? Jakie archetypy charakterów powinny znaleźć się w każdym zespole?

3️⃣  Clickbaity to prawdziwa broń naszych czasów. Na jakie clickbaity najczęściej się łapiesz? Jakie są twoje „ulubione”? Wybierz kilka (2-5) i opisz krótko, dlaczego je wybrałeś i jak rozumiesz mechanizm ich działania.

4️⃣  Poproszono cię o poprowadzenie prelekcji na temat AI dla grupy dwunastolatków. Z lekkim niedowierzaniem patrzysz na temat prezentacji – „Dlaczego AI ma zabronione odpowiadanie na niektóre pytania?”.  Jak przedstawisz ten temat dzieciom z podstawówki?

5️⃣  Znudzony życiem milioner porzucił swoją firmę i postanowił zostać artystą muzycznym. Wymyślił kompletnie nowy gatunek Jazz Polo (połączenie delikatnego brzmienia jazzowej muzyki ze skocznymi tanecznymi dźwiękami disco polo). Ma teraz tylko jeden cel – zostać sławnym. Milioner ten poprosił cię o poprowadzenie kampanii dla jego kariery muzycznej; pieniądze nie grają roli, jest w końcu milionerem. Jak poprowadzisz tego niszowego artystę na szczyt sceny muzycznej? 

### Czego szukamy? 👀
Interesują nas:
- **Kreatywność**: Pokaż nam, jak myślisz poza schematami!
- **Oryginalność**: Wnieś coś nowego i wyjątkowego.
- **Osobowość**: Niech Twój unikalny styl i charakter przebijają się przez Twoją pracę.

### Kontakt 🤝
Jeśli masz jakiekolwiek pytania, skontaktuj się z nami – chętnie pomożemy i odpowiemy na Twoje wątpliwości!

- Facebook: [https://www.facebook.com/knsolvro/](https://www.facebook.com/knsolvro/)
- Strona: [https://solvro.pwr.edu.pl/](https://solvro.pwr.edu.pl/)
- Email: kn.solvro@pwr.edu.pl

Nie znalazłeś obszaru, który Cię interesuje? Napisz do nas, a na pewno znajdziemy coś dla Ciebie!

### Odsyłanie zadań 🔗
Linki do gotowych zadań powinny zostać przesłane za pomocą formularza: [https://forms.gle/b8EekiFMyUxMR7Lk8](https://forms.gle/b8EekiFMyUxMR7Lk8).
