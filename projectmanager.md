# Management

### Project Manager

Dobry project manager to kombinacja ninja, ratownika medycznego i muzyka jazzowego. Czemu? Chętnie opowiem Wam o tym po rekrutacji!

Ile organizacji, tyle opisów tej roli - taka prawda. Jako project manager w Solvro będziecie odpowiedzialni zazwyczaj za jeden projekt w jednym momencie. Czym jest u nas projekt? Przeważnie jest to projekt informatyczny, którego rezultatem jest działający, przetestowany i zgodny z założeniami system. 

Projektem może być też… co-semestralna rekrutacja, organizacja wyjazdu szkoleniowo-integracyjnego, czy kampania reklamowa. Każdy z nich wymaga trochę innego podejścia, ale tym się teraz nie przejmujcie!

Przygotowaliśmy dla Was drobne zadanie rekrutacyjne, w którym głównie chcemy rozruszać Was do działania i sprawdzić jak myślicie.

### Opis zadania

Często w Solvro dokonujemy niezłego czary-mary, no i w tym temacie: Otrzymaliśmy właśnie nietypowe zamówienie z (aktualnie podlegającej remontowi) Wieży Magów (bud. C-11).

Nasz politechniczny czarodziej został zmuszony do tymczasowego opuszczenia swojego dawnego azylu przez ten właśnie remont. Ta nieoczekiwana zmiana stała się impulsem do wprowadzenia porządku w jego zbiorze, który przez lata gromadził się chaotycznie - od zapomnianych zwojów i starożytnych ksiąg, po liczne przedmioty magiczne o różnorodnych właściwościach.

Projekt, który macie przed sobą, polega na opracowaniu rozwiązania tego problemu naszego kochanego staruszka.

Notka: Wszystko ponad ten opis możecie jak najbardziej założyć, tylko spiszcie gdzieś swoje założenia ;)

### Zawartość

Proponujemy, żeby Wasza odpowiedź była w formie karty projektu (przydatny link poniżej). Możecie umieścić na niej wszystko, ale powinny to być przynajmniej:

- nazwa projekty
- główny beneficjent projektu
- sponsor projektu
- interesariusze z podziałem na wewnętrznych i zewnętrznych
- cele
- proponowany budżet (możesz tu poszaleć)
- harmonogram
- … no i tak jak wspomnieliśmy, co tylko stwierdzicie, że warto dodać.

Jeżeli macie chęć na przedstawienie tego w inny sposób, droga wolna!

### Szybkie porady

Jeżeli pierwszy raz stykacie się z tym tematem, warto zerknąć np na artykuł  Asany na temat karty projektu: [Write a Project Charter: Example Guide [2025] • Asana](https://asana.com/resources/project-charter). Nie bójcie się też poszukać czegoś na własną rękę.

Najważniejsze na koniec. LLM’y są bardzo przydatne i zachęcamy do używania ich z głową, ale liczymy tutaj na poznanie Was, a nie tego jak wyszkoliliście swój ChatGPT.
