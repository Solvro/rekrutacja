# 📝 Zadanie rekrutacyjne Solvro

### Fundraising

Dobry fundraiser to połączenie dyplomaty, gawędziarza i stratega. Potrafi dostrzec potencjał w pomyśle i ubrać go w słowa, które inspirują innych do działania i otwierają portfele. W Solvro wierzymy, że za każdym wielkim projektem stoją nie tylko zdolni wykonawcy, ale też osoby, które potrafią zapewnić mu odpowiednie zasoby.

Komunikacja z firmami jest nieocenioną umiejętnością w życiu zawodowym, zarówno z perspektywy studenta poszukującego pracy jak i późniejszych stanowisk. Działając w tym zakresie poznasz wrocławski i nie tylko rynek firm głównie IT oraz będziesz miał możliwość kontaktu z decyzyjnymi osobami tych firmach. 

Przygotowaliśmy dla Ciebie drobne zadanie rekrutacyjne, w którym chcemy zobaczyć, jak podchodzisz do budowania relacji i przekonywania innych do wsparcia wartościowej inicjatywy.

### Opis zadania

W Solvro nasze działania skupiamy wokół 3 filarów:
1. Software do którego należą takie aplikacje jak [ToPWR](https://solvro.pwr.edu.pl/pl/portfolio/to-pwr/), [Planer](https://planer.solvro.pl), [Eventownik](https://eventownik.solvro.pl), [Pierwsze Skrzypce](https://pierwszeskrzypce.umw.edu.pl), [PromoCHATor](https://promochator.solvro.pl) czy [Testownik](https://testownik.solvro.pl). Są to aplikacje mobilne lub webowe, które są dostępne cały rok, a w większości przypadków ich działalność i potrzeby są ciągłe.
2. AI/ML & Emerging Tech skupia w sobie najnowsze technologie sztucznej inteligencji, zarówno w formie typowego researchu, ale również innowacyjnych rozwiązań potem używanych w innych aplikacjach (np. [PromoCHATor](https://promochator.solvro.pl)). W ramach tego filaru dzieją się też projekty fizyczne hardwarowe, które promują naszą działalność na stanowiskach promocyjnych (rip [LedCube](https://solvro.pwr.edu.pl/pl/portfolio/ledcube/)), ale z uwagi na specyfikę wymagają fizycznych, często drogich części. 
3. Community dba o rozwój społeczności wewnętrznej i zewnętrznej. Do projektów możemy zaliczyć [Wakazyjne Wyzwanie](https://solvro.pwr.edu.pl/pl/blog/wakacyjne-wyzwanie-solvro-25/), [Solvro Talks](https://solvro.pwr.edu.pl/pl/blog/blockchain/), [JTTSW Unite](https://www.instagram.com/p/DKM5WdgsNBE/), uczestnictwo w konkursach (np [HackYeah](https://pwr.edu.pl/uczelnia/aktualnosci/nasi-studenci-i-studentki-zwyciezyli-w-ogolnopolskim-hackathonie-hackyeah-13462.html)) i [wydarzeniach](https://solvro.pwr.edu.pl/pl/blog/predictive-maintenance/).

Poszczególne statystyki np. social mediów możesz znaleźć na https://docs.solvro.pl/solvro/vii_board/#sprawozdanie-miernik%C3%B3w

Każdy z tych filarów posiada własne potrzeby i charakterystyki działania. Twoim zadaniem jest wybranie jednego (jak bardzo chcesz to można więcej :)) z tych filarów i przygotowanie krótkiej wstępnej oferty dla potencjalnego partnera. 

### Zawartość

Oferta może być w formie krótkiego dokumentu lub jeśli czujesz się na siłach to w formie graficznej. Powinna ona zawierać minimum:
- promocyjne przedstawienie wybranego filaru
- przedstawienie wartości dla partnera
- min. 3 poziomy partnerstwa
- określenie grupy docelowej z przykładem 3 potencjalnych firm. 