# 🎯 Project Management

Dobry project manager to kombinacja ninja, ratownika medycznego i muzyka jazzowego. Czemu? Chętnie opowiem Wam o tym po rekrutacji!

Ile organizacji, tyle opisów tej roli - taka prawda. Jako project manager w Solvro będziecie odpowiedzialni zazwyczaj za jeden projekt w jednym momencie. Czym jest u nas projekt? Przeważnie jest to projekt informatyczny, którego rezultatem jest działający, przetestowany i zgodny z założeniami system. 

Projektem może być też… co-semestralna rekrutacja, organizacja wyjazdu szkoleniowo-integracyjnego, czy kampania reklamowa. Każdy z nich wymaga trochę innego podejścia, ale tym się teraz nie przejmujcie!

Przygotowaliśmy dla Was zadanie rekrutacyjne złożone z dwóch części, w których chcemy rozruszać Was do działania i sprawdzić jak myślicie na temat zarządzania i produktu.

## 🧩 Część 1: Problem Kącika Koktajlowego
### Kontekst

Kącik koktajlowy na Bulwarze Politechniki Wrocławskiej napotkał nieoczekiwany problem rosnących kolejek.

Studenci, po długim używaniu ChatGPT, zapomnieli, jak podejmować decyzje.

Nie potrafią wybrać koktajlu. Każdy analizuje, porównuje i generuje pomysły, zamiast w końcu coś zamówić.

W efekcie kolejki rosną, a zyski spadają.

### Twoje zadanie

Zaproponuj rozwiązanie, które uwzględnia element software’owy (np. aplikację, system, algorytm, narzędzie webowe lub mobilne).

Przygotuj kartę projektu, która powinna zawierać:
- Nazwa projektu
- Cel projektu
- Opis problemu
- Proponowane rozwiązanie
- Kluczowe funkcjonalności (MVP)
- Grupę docelową
- Harmonogram (prosty, tekstowy, nie musi to być epopeja narodowa w MS Project)
- Ryzyka i sposoby ich ograniczenia
- Jak zmierzysz sukces projetu?
- ... i co uznasz za dobry dodatek.

📄 Forma: dokument .pdf lub .md
⏱️ Szacowany czas: ok. 1–2 godziny

## 🍹 Część 2: Propozycja Koktajlu
### Kontekst

Z okazji uruchomienia Twojego rozwiązania, organizowany jest event otwarcia.

Twoim zadaniem jest zaprojektowanie autorskiego koktajlu, który stanie się jego symbolem.

### Twoje zadanie

Przygotuj koncepcję koktajlu, wykorzystując zasady Design Thinking:

- Empatyzuj - Zdefiniuj grupę docelową (kto będzie pić ten koktajl i w jakim kontekście).
- Definiuj - Jakie emocje lub wartości ma oddawać Twój koktajl?
- Ideuj - Zaproponuj kilka wariantów smakowych lub symbolicznych nazw.
- Prototypuj - Wybierz jeden finalny koktajl i przedstaw jego skład oraz sposób podania.
- Testuj / Uzasadnij decyzję - Wyjaśnij, dlaczego właśnie ta koncepcja najlepiej pasuje do wydarzenia i odbiorców.

📄 Forma: dokument .pdf, .md lub prezentacja (np. .pptx / .pdf)
⏱️ Szacowany czas: ok. 1–2 godziny

## Co oceniamy
- Czy poprawnie zdefiniowano źródło i kontekst problemu?
- Czy pomysł jest świeży, realistyczny i logicznie uzasadniony?
- Czy uwzględniono użytkownika, proces i kontekst?
- Czy dokument jest przejrzysty i dobrze zorganizowany?
- Czy treść jest zrozumiała, klarowna i angażująca?

## Jak dostarczyć rozwiązanie
Soon-to-be announced

### Szybkie porady

Jeżeli pierwszy raz stykacie się z tematem, warto zerknąć np. na artykuł  Asany na temat karty projektu: [Write a Project Charter: Example Guide [2025] • Asana](https://asana.com/resources/project-charter). Nie bójcie się też poszukać czegoś na własną rękę.

Przy realizacji części 2 polecam zapoznać się z [krótką prezentacją Stanford University na temat Design Thinking](https://web.stanford.edu/~mshanks/MichaelShanks/files/509554.pdf).

Najważniejsze na koniec. LLM’y są bardzo przydatne i zachęcamy do używania ich z głową, ale liczymy tutaj na poznanie Was, a nie tego jak wyszkoliliście swój ChatGPT.
